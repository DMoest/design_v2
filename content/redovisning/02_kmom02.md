---
---
Redovisning kmom02
=========================

\- *Vad tycker du om LESS och det sättet vi jobbar med LESS-moduler?*

LESS är ett bra sätt att arbeta med CSS. Jag tycker det förenklar mycket med skrivandet av CSS-koden, det underlättar för utvecklaren att förstå strukturen och vart i den man försöker stilge. Det var svårare för mig att formge webbplatsen i kmom01 pga hur strukturen kan upplevas som komplicerad av en ovan utvecklare. Nu blev det hela lite lättare och mina tankar går mer till vart/hur man ska dela upp det hela. Mina funderingar är att den uppdelning som Emil visade i sin föreläsning, där man arbetar i en väldigt uppdelad filstruktur är bättre när webbplatsen blir större och kräver mer av utvecklaren. Samtidigt så undrar jag hur djupa strukturträd jag ska konstruera? Exempelvis så kan det vara en ganska lång väg in från "outer-wrap-main" in till en av de innre/djupare elementen inom region-main och när vi sedan kompilerar less-koden till ren CSS staplar vi alla de klasser/id-taggar/element på varandra för alla de element vi formar/förändrar. Hur påverkar det saker som snabbheten av webbplatsen vi bygger eller att mina klassangivelser kanske är för specifika så det komplicerar arbetet för mycket? Är detta av betydelse?
<br><br>

\- *Är du bekant med Makefiler och make sedan tidigare, eller något liknande byggverktyg? Vad anser du om det?*

Jag har ingen erfarenhet av Make eller dess filtyper sedan tidigare och även om Mikael och de andra lärarna förklarar dem i föreläsningarna kan jag inte riktigt sätta fingret på vad exakt make gör och ska vara bra på. Det enda byggverktyg jag har lite (väldigt lite) erfarenhet av sedan tidigare är NPM och Homebrew om de räknas till kategorin. När jag använt dem i mitt förflutna har jag installerat SASS och Node för kodning av CSS, vilket i min uppfattning är mycket likt LESS. Vad gör då Make? min chansnig utifrån det lilla vi nu gjort i kursen är att det utför en serie av komandon för kompilering av LESS till ren CSS och sedan något mer(eller inte) som underlättar processen för oss som utvecklare. Jag är osäker men tänker att pga den lite mer komplicerade kod-struktur och de ramverk som webbplatsen använder kan det finnas något som ger användning av make fördelar och underlättar arbetsflödet en aning framför endast exempelvis NPM. Om mina antaganden/gissning stämmer så anser jag att det är smidigt och bra eftersom det underlättar utvecklingen men min erfarenhet är ungefär den samma som vid användning av SASS där jag skrev CSS-kod, sparade och sedan körde "npm compile sass". Oavsätt om den sista delen om make stämmer eller ej så anser jag att styrkan i LESS/SASS är att jag kan strukturera min CSS-kod bättre i skrivande fas och på så vis förstå min kod bättre.
<br><br>

\- *Hur kändes det att kompilera LESS till CSS, var det något du reflekterade över?*
Själva kompileringen förstår jag varför den behöver göras eftersom less-filerna endast tillåter skrivningsstruktur, uppdelning och annat smått och gott som exempelvis mixins men jag funderar om det finns enklare sätt att få det gjort istället för att skriva in "make theme" i terminalen efter varje ändring. Svaret är även givet i Mikaels video-serie för kursmomentet och det finns tydligen automatiserade sätt men det var någon detalj där om varför vi gör det den lite jobbigare vägen så vi får lita på att det finns lärdom att ta av det.

<br><br>

\- *Kommentera ditt tema, hur kan man beskriva dess design och hade du några planer på “design” när du byggde ditt tema?*

Jag tänkte att designen skulle vara ganska basic och nära dbwebb-sidan som är grunden för det vi skapar. Min önskan var att förändra omslagsbilden på varje sida och låta den spänna över hela skärmens bredd, ändra textfonten för att få ett mindre steg ifrån vad dbwebb-utgångsstilen är och vid senare kursmoment gå in mer i detalj på det när vi behandlar typografi. Jag ville att webbplatsen skulle vara svartvit eftersom vi inte diskuterat färg än i kursen. Precis som många fotografer upptäcker kan det förenkla arbetet eller får en att fokusera på saker av större betydelse om man avlägsnar ett element som exempelvis färgen. Jag utgick från samma tankesätt här för att slippa utverdera färgens betydelse och fokusera på allt annat fram till vi ska hantera färger. Tanken har slagit mig att det kan medföra en rad problem när färgen väl ska dit men det blir intressant att se och lösa det då. I förberedande syfte både mentalt och kodning för vad som komma skall har jag förberett LESS-variabler för färger som en liten påminnare som ligger där när jag knappar iväg på tangenterna.

Navbaren blir en ganska mörk grå med vit text och lika så footern, less is more för nu och på den vägen är det även vid mindre skärmar där jag tar bort main-navbaren för att ersättas av endast hamburgarmenyn till höger. Videoexemplet talar bra för det och jag antar att det tillhör övningen att förstå hur jag tar bort delar när så önskas.

Footern blev väldigt enkel och innehåller endast två länksymboler ur Font Awesom-biblioteket som går till mitt GitHub-repo och en sån "fejk"-instagram sida för min profil.

Responsivt vill jag att det ska vara simpelt och önskar inte för mycket i bredd, precis som undervisat så finns det mycket som talar för att placera element i ett vertikalt flöde för mobila enheter/mindre skärmar så jag försöker mig på det. Vid större skärm liknar den ursprungssidan dbwebb och jag har även arbetat med att fylla ut i bredden och mellanstora skärma som t ex liggande mobilskärm eller iPads där det lägger sig ca 1/3 plus 2/3 i uppdelning.

Vidare så försöker jag hålla mig ifrån "flashiga" knappar och olika hover effekter för nu med tanken att det kanske får komma senare. För nu är det endast pointer och underline som markerar ett länkval vid hover över dem. Jag är medveten om att länkar gärna ska av användarvänlighetsskäl hållas till en av sina orginalfärger som är blå eller magenta för användarens igenkänningsmöjlighet men jag väljer som tidigare sagt att skala av färg och håller mig vid det tills kursen förutsätter det.

Jag har även försökt att ge marginaler runt informationen för att den ska kunna andas lite och på så vis kunna bli lite mer lättsmält av användaren. Det är kanske något som kan behövas lite förbättring eller påökas lite vid någon av de angivna skärmbredderna.
<br><br>

\- *Vilken är din TIL för detta kmom?*

LESS för skrivning och vidare kompilering till CSS-kod. Jag tycker även att jag lärt mig lite mer om webbplatsens struktur genom implementering av LESS. Annars fortsätter arbetet med att utforska den kod som ska skrivas och lära känna min väg runt filstrukturen för att förändra olika saker.
